###### Kent Beck, Robert Martin, Martin Fowler, 2001
#best-practices 

___

Usare comunicazione e raccolta feedback per riuscire ad adattare i processi e a dare valore.

Contrapposto al modello in cascata, ha come obiettivo la consegna al cliente in tempi brevi e frequentemente di software funzionante e di qualità, consentendo di ridurre anche i costi e i tempi di sviluppo, alzando la qualità del codice.
Ciò avviene sfruttando team di sviluppo piccoli, polifunzionali e auto-organizzati, implementando uno sviluppo iterativo e incrementale, una pianificazione adattiva e coinvolgendo direttamente e in modo continuo il cliente nel processo di sviluppo.

La gran parte dei _metodi agili_ tenta di ridurre il rischio di fallimento sviluppando il software in finestre di tempo limitate chiamate **iterazioni** che, in genere, durano qualche settimana. Ogni iterazione è un piccolo progetto a sé stante e deve contenere tutto ciò che è necessario per rilasciare un piccolo incremento nelle funzionalità del software: pianificazione (_planning_), analisi dei requisiti, progettazione, implementazione, test e documentazione. Anche se il risultato di ogni singola iterazione non ha sufficienti funzionalità da essere considerato completo deve essere pubblicato e, nel susseguirsi delle iterazioni, deve avvicinarsi sempre di più alle richieste del cliente. Alla fine di ogni iterazione il team deve rivalutare le priorità di progetto.
I metodi agili preferiscono la comunicazione in tempo reale, preferibilmente faccia a faccia, a quella scritta (documentazione). Il team agile è composto da tutte le persone necessarie per terminare il progetto software. Come minimo il team deve includere i programmatori ed i loro clienti (con clienti si intendono le persone che definiscono come il prodotto dovrà essere fatto: possono essere dei _product manager_, dei _business analysts_, o dei clienti veri e propri).

###### Valori
I valori su cui si basa una metodologia agile che segua i punti indicati dal _Manifesto Agile_ sono quattro.

Si ritengono importanti:
- Gli individui e le interazioni più che i processi e gli strumenti
- Il software funzionante più che la documentazione esaustiva
- La collaborazione col cliente più che la negoziazione dei contratti
- Rispondere al cambiamento più che seguire un piano